# -*- mode: mandoku-view; -*-
#+TITLE: 啟蒙意見
#+DATE: 2015-08-24 21:57:29.297241
#+PROPERTY: ID KR1a0094
#+PROPERTY: BASEEDITION WYG    
#+PROPERTY: JUAN 跋啟蒙意見後[蘓祐]
<pb:KR1a0094_WYG_006-1a>¶
䟦啓蒙意見後¶
盈天地間唯氣而理寓焉乃備諸易矣是故洩精呈秘¶
莫大乎圖書制器尚象莫大乎卦畫成能利用莫大乎¶
蓍䇿趨時通志莫大乎變占圖書不本則𤣥虚淆矣卦¶
畫不原則䜟緯亂矣蓍䇿不明則功化滯矣變占不考¶
則趨避疑矣淆焉亂焉滯焉疑焉易之道窮聖人之志¶
衰民生何利焉造化之用不幾息乎是君子之憂也明¶
興教洽苑洛先生早承家學茂惇素履極研易道乃著¶
<pb:KR1a0094_WYG_006-1b>¶
是編首本圖書以遡其源次原卦畫以崇其象次明蓍¶
䇿以極其數次考變占以達其用葢循引姬周之軌轍¶
而造設觀玩之梯航也易之用廣矣昔者孔子作十翼¶
以贊易韋編三絶是書也非翼之翼耶屢加更定勞與¶
勤至匪徒憂焉爾矣是繼志之大者也舊嘗刻諸河東¶
原卦畫缺焉他多初定兹獲授讀今本始終條理大備¶
矣乃遂刻諸上谷尚克博流逖布與同志者共焉無使¶
季札聘魯始興易象之嘆非先生之志乎嘉靖十三年¶
<pb:KR1a0094_WYG_006-2a>¶
嵗次甲午冬十月甲辰日濮陽蘓祐謹䟦¶
